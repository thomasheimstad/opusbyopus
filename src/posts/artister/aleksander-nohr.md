---
category: artister
title: Aleksander Nohr
date: 2018-05-07T12:00:00.048Z
thumbnail: ../img/AleksanderNohr.jpg
tags:
  - sanger
description: "Baryton med strålende anmeldelser for sin rike stemme og gode timing. Kontraktssolist ved en rekke nordiske operahus."
---
Etter endt utdannelse på Operaakademiet i København ble Aleksander Nohr engasjert som solistpraktikant ved Den Norske Opera & Ballett, hvor han i sesongen 14/15 gjorde seg bemerket i mindre roller i Don Giovanni, Carmen, La traviata, Madama Butterfly og Viva la mamma. I 2015 sang han Escamillo i Carmen ved Ringsakeroperaen. Høsten 2016 sang han Dandini i La Cenerentola ved Den Jyske Opera i Danmark med stor suksess.

Andre engasjementer omfatter Greven Figaros Bryllup med Nordnorsk Opera og Symfoniorkester, Dido og Aeneas med Concerto Copenhagen og Kristoffer Rustung Olav Engelbrektsson med Opera Trøndelag.

Aleksander Nohr er en hyppig gjest hos festivaler i hele Skandinavia, og han er meget etterspurt som solist i oratorier og messer. Han har arbeidet med dirigenter som Andrew Lawrence-King, Vello Pähn, Giordano Bellincampi, Lawrence Foster, Michael Boder og Manlio Benzi.

Han har innspilt sanger av John Frandsen på CD, og han samarbeider med akkordeonist Ida Løvli Hidle. Sammen fremfører de et repertoar som spenner seg fra folkemusikk til nykomponert musikk.

Aleksander Nohr kommer fra Nord-Norge og har studert i Trondheim med Kåre Bjørkøy, i København med Professor Kirsten Buhl Møller og har deltatt i master classes med bl.a. Bo Skovhus, Anne Lise Berntsen, Mikael Eliasen, Fiona MacSherry og Ouri Bronchti.

Foto: Kristine Hellemo Larsen
