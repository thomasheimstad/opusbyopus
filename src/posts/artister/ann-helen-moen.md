---
category: artister
title: Ann Helen Moen
date: 2018-05-07T12:00:00.048Z
thumbnail: ../img/AnnHelenMoen.jpg
tags:
  - sanger
description: "Lyrisk sopran med en stor internasjonal karriere. Kjent for sin klare og vakre tone."
medialink: "https://www.youtube.com/embed/OzWpSLvKHv0?start=840"
---
Ann-Helen Moen er kjent for sin varme stemme og for sin musikalske forståelse av repertoar som spenner fra tidlig barokk til de store romantiske komponistene og samtidsmusikk, på så vel konsert- som på operascenen. Dette har bl.a. ført til nært samarbeid med dirigenter som Edward Gardner og Masaaki Suzuki, og nylig var hun solist på innspillinger med disse i henholdsvis Griegs Peer Gynt med BFO, og Beethovens Missa Solemnis med Bach Collegium Japan.

Men hun er kanskje mest kjent for sine Mozart-tolkninger, og da spesielt for sin Donna Anna/Don Giovanni ved Den Norske Opera & Ballett. Hun har også høstet flotte kritikker i andre Mozartroller som Grevinnen/Figaros Bryllup, Donna Elvira og Zerlina/Don Giovanni, Pamina og 1.Dame/Tryllefløyten, og Sandrina/La Finta Giardiniera.

Hun opptrer jevnlig med alle de skandinaviske orkestrene, og samarbeider med pianister som Håvard Gimse, Liv Glaser, Christian Ihle Hadland og Sveinung Bjelland.

Av dirigenter hun har sunget med, nevnes Rinaldo Alessandrini, William Christie, Harry Christophers, Sir Andrew Davis, Paul McCreesh, Eivind Gullberg Jensen, Philippe Jordan, Kristjan Järvi, Andrew Litton, Susanna Mälkki og Juanjo Mena.

Hun studerte med Susanna Eken ved Operaakademiet i København. Etter endt studietid, fulgte tre år som solist ved operaen i Graz.  

Foto: Jan Alsaker
