---
category: artister
title: Åshild Skiri Refsdal
date: 2018-05-07T12:00:00.048Z
thumbnail: ../img/AshildSkiriRefsdal.jpg
tags:
  - sanger
description: "Diplomutdannet sopran fra Norges musikkhøgskole, med en lang karriere som solist, og har opptrådt med en rekke norske og europeiske symfoniorkestre. Er for tiden, i tillegg til å være frilanssanger, ansatt som sangpedagpg ved Kirkeparken og Greåker videregående skoler."
---
Åshild Skiri Refsdal (sopran) er diplomutdannet fra Norges musikkhøgskole, og markerte seg allerede i 1995 da hun ble beste norske deltaker i Dronning Sonja Internasjonale Musikkonkurranse. Hun debuterte ved Den Norske Opera i 1996, og har siden den gang vært solist med en rekke norske og europeiske symfoniorkestre.

Åshild har hatt solo-konserter ved en rekke musikkfestivaler i inn- og utland, og har bidratt på flere innspillinger. Hun hadde også egen recital i Bergen under Grieg-jubileet i 1993.

Åshild synes ulike stilarter er spennende, og øser av et bredt repertoar innen både kammermusikk, kirkemusikk, opera, samtidsmusikk, musikal, jazz, salmer og viser.

Åshild er oppvokst på Kongsvinger i Hedmark, men har siden 1992 bodd i Østfold. I tillegg til å være frilans-sanger, er hun ansatt som sangpedagog ved musikklinjene på Kirkeparken og Greåker videregående skoler.
