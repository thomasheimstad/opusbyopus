---
category: artister
title: Astrid Nordstad
date: 2017-12-04T12:28:12.048Z
thumbnail: ../img/AstridNordstad.jpg
tags:
  - sanger
description: "Ung mezzosopran fra Trondheim har gjort seg bemerket i internasjonale miljøer."
medialink: "https://www.youtube.com/embed/hTtDuzC2sI0"
---
Mezzosopranen Astrid Nordstad (f. 1990) kommer fra Trondheim. Hun fullførte våren 2014 sin bachelorgrad i opera ved Norges musikkhøgskole og Operahøgskolen i Oslo. Hun var finalist samt prisvinner i både NINA solo competition i Bergen og Ungdommens Musikkmesterskap i Oslo.

Høsten 2017 deltok hun i Copenhagen Lied-Duo Competition sammen med pianisten Christian Grøvlen, hvor de mottok tredje pris. Hun debuterte på det Kongelige Teater i København høsten 2015 som Flora i Verdis La Traviata, og i mars 2018 gjentok hun rollen i Olavshallen med Trondheim Symfoniorkester & Opera. Av oratorierepertoar kan nevnes Händels Messias, Mozarts Requiem, Rossinis Petite Messe Solennelle og Bachs Juleoratoriet.

Hun konserterte under Festspillene i Nord-Norge samt var en av solistene på konserten "Unge operastjerner" med Trondheim symfoniorkester. Hun har nettopp fullført sine studier ved Det Kongelige Operaakademi i København hvor hun sang tittelrollen i The Rape of Lucretia og Dorabella i Così fan tutte. Under Copenhagen Opera Festival deltok hun på flere av arrangementene, hvor hun blant annet hadde en egen solo recital. Sesongen 2018/2019 vil hun tilbringe i Den Norske Opera & Ballett som solistpraktikant, hvor hun blant annet skal synge hovedrollen i Purcells Dido og Aeneas.

Foto: Lasse Berre.
