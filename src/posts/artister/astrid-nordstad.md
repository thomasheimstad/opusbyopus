---
category: artister
title: Astrid Nordstad
date: 2017-12-04T12:28:12.048Z
thumbnail: ../img/AstridNordstad.jpg
tags:
  - sanger
description: "Ung mezzosopran fra Trondheim har gjort seg bemerket i internasjonale miljøer."
medialink: "https://www.youtube.com/embed/hTtDuzC2sI0"
---
Astrid Nordstad er solistpraktikant ved Den Norske Opera & Ballett sesongen 2018/19.
Nordstad kommer fra Trondheim og fullførte sin bachelorgrad ved Norges Musikkhøgskole og Operahøgskolen i Oslo i 2014, med Randi Stene som sangpedagog.

Hun har fått utvikle seg i roller som Dorabella i Così fan tutte og tittelrollen Händels Xerxes. Nordstad debuterte på Den Kongelige Opera i København høsten 2015 som Flora i Verdis La traviata. Hun har nylig fullført sine studier ved Det Kongelige Operaakademi, med Susanna Eken som lærer. Her har hun sunget Adalgisa i Bellinis Norma og Arnalta i Monteverdis Poppeas kroning. Våren 2017 sang hun tittelrollen i Brittens Rape of Lucretia og Dorabella i Così fan tutte. I mars 2018 synger hun igjen rollen som Flora i La traviata med Trondheim Symfoniorkester og Opera. Høsten 2017 vant hun 3. pris i Copenhagen Lied Duo Competition sammen med pianisten Christian Grøvlen.

Foto: Lasse Berre
