---
category: artister
title: Audun Kayser
date: 2018-05-07T12:00:00.048Z
thumbnail: ../img/AudunKayser.jpg
tags:
  - pianist
description: "Professor ved Griegakademiet, tidligere intendant ved Troldhaugen og innehaver av en av de mest solgte klassiske innspillingene i Norge, med Griegs a-moll sammen med Bergen Filharmoniske Orkester."
---
Etter å ha virket i mange år som amanuensis ved Norges Musikkhøgskole i Oslo og som intendant ved Troldhaugen, ble han i 1990 ansatt ved Griegakademiet ved Universitetet i Bergen, der han i dag er professor.

Han har hatt en omfattende virksomhet som pianist, med konserter bl.a. i Carnegie Hall i New York, Gewandhaus i Leipzig og Saint-Martin-in-the-Fields i London. Blant mange CD-innspillinger finnes Kjerulfs samlede originalmusikk for piano, Goldbergvariasjonene av Bach og Griegs klaverkonsert sammen med Bergen Filharmoniske orkester. Denne er solgt i langt over 100.000 eksemplarer, noe som gjør den til en av Norges mest solgte klassiske innspillinger noensinne.
