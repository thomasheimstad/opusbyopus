---
category: artister
title: Bergen Filharmoniske Kor
date: 2018-05-07T11:00:00.048Z
thumbnail: ../img/BergenFilharmoniskeKor.jpg
tags:
  - kor
description: "Grammynominert kor. Harmoniens kor som gjør store produksjoner med Bergen Filharmoniske Orkester hvert år."
---
Bergen Filharmoniske Kor ble reorganisert og formelt stiftet i 1919, men har som Bergen Filharmoniske Orkester røtter tilbake til 1765. Koret er tilknyttet Musikkselskapet Harmonien og har rundt 100 sangere. Vi øver i Grieghallen hver onsdag under ledelse av kormester Håkon Matti Skrede.

Sammen med et av verdens eldste symfoniorkestre har vi både lange tradisjoner og fantastiske opplevelser! Koret har det siste tiåret blitt stadig bedre og fått bryne seg på mange krevende verk. Plateinnspillinger med gode internasjonale anmeldelser og et økende antall oppgaver er tydelige tegn på et kor med ambisjoner. Et definitivt høydepunkt er at vår innspilling av Janáčeks Glagolitic Mass ble nominert til Grammy 2017 for “Best Choral Performance”.
