---
category: artister
title: Bergen Filharmoniske Orkester
date: 2018-05-07T12:00:00.048Z
thumbnail: ../img/BergenFilharmoniskeOrkester.jpg
tags:
  - orkester
description: "Nasjonalorkestret som er 253 år i 2018. Sjefdirigent Ed Gardner leder orkestret inn i en ny æra med turneer, innspillinger og musikalske tolkninger i verdensklassen."
medialink: "https://www.youtube.com/embed/GqTvjhG4zv4"
---
Bergen Filharmoniske Orkester har status som nasjonalorkester og kan som et av verdens eldste orkestre føre sin historie helt tilbake til 1765. Edvard Grieg var nær knyttet til orkesteret, og var i årene 1880-82 orkesterets kunstneriske leder. Nå er Edward Gardner sjefdirigent. Orkesteret teller 101 musikere og feiret sitt 250-års jubileum i 2015. Orkesteret nyter høy internasjonal anseelse takket være turner, innspillinger, strømmetjenesten BergenPhiLive og internasjonale bestillingsverk.

I løpet av de siste sesongene har orkesteret spilt i Concertgebouw, Amsterdam, BBC Proms i Royal Albert Hall, Wiener Musikverein og Konzerthaus, Carnegie Hall, New York samt Philharmonie og Konzerthaus Berlin. I 2017 gjorde orkesteret og medvirkende kor stor suksess på Edinburgh International Festival med en kritikerrost produksjon av Peter Grimes. I 2018 har orkesteret allerede turnert i Italia, Slovenia og Kroatia, mens Concertgebouw, BBC Proms i Royal Albert Hall, Chopin Festivalen i Warszawa og Elbphilharmonie står for tur i august 2018. I januar 2019 har residensopphold i Salzburg med tre konserter.

Orkesteret etablerte sin gratis strømmetjeneste Bergenphilive i 2015 og dannet Bergen Filharmoniske Ungdomsorkester samme år. Orkesteret gir ut fire cder per år, og internasjonale kritikere trekker fram dets energiske spillestil og store og varme strykerklang. For komplett diskografi, se www.harmonien.no. Sammen med Edward Gardner har orkesteret gjort flere innspillinger, deriblant en kritikerrost serie med musikk av Leos Janáĉek, inklusive en Grammy-nominert versjon av hans Glagolitiske messe. De nyeste utgivelsene er en plate med Griegs a-moll konsert og scenemusikken fra Peer Gynt, og en plate med musikk av Bela Bartók, deriblant hans Konsert for orkester.

Foto: Oddleiv Apneseth.
