---
category: artister
title: Bror Magnus Tødenes
date: 2018-05-07T12:00:00.048Z
thumbnail: ../img/BrorMagnusTodenes.jpg
tags:
  - sanger
description: "Prisvinnende tenor, mottaker av Statoils talentstipend og et stort talent. Aktiv på operascener i inn- og utland, og på vei inn i en internasjonal operakarriere."
---
Den norske tenoren Bror Magnus Tødenes er en av de mest talentfulle sangere Norden har sett de siste tiårene. Han studerte ved Institutt for musikk – NTNU i Trondheim og fortsatte ved Conservatorio di Musica Santa Cecilia i Roma. I 2014 ga han ut CDen Remembering Jussi. I 2015 vant han både 1. pris og publikumsprisen under Renata Tebaldi International Voice Competitio, og i 2017 mottok han Statoils store talentstipend i klassisk musikk.

I mars i år gjestet Bror Magnus Tødenes Bergen Nasjonale Opera for første gang, og sjarmerte både publikum og kritikere i rollen som Styrmannen i Den flyvende hollender. 10.-14. mai har han tittelrollen i en konsertversjon av Mozarts opera La clemenza di Tito på Nasjonalteatret i Praha, dirigert av Marc Minkowski. På nyåret i 2019 skal han til Bastille-operaen i Paris for å tolke rollen som Hylas i Berlioz-operaen Les troyens.

Foto: Bertil Tødenes
