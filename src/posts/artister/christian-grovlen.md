---
category: artister
title: Christian Grøvlen
date: 2018-05-07T12:00:00.048Z
thumbnail: ../img/ChristianGrovlen.jpg
tags:
  - pianist
description: "Kritikerrost pianist fra Bergen. Mottaker av Robert Levin-prisen og Statens Kunstnerstipend for yngre, nyetablerte kunstnere."
medialink: "https://www.youtube.com/embed/aLs0GNoCe0c"
---
Christian Grøvlen, ”den siste i en lysende rad av norske klaverfenomener (Mona Levin, Klassiskmusikk.com)” debuterte i København oktober 2017 og ved Den Norske Opera i Oslo i november samme år. Han er mottaker av Robert Levin prisen, Léonie Sonning Talentpris i Danmark og Statens Kunstnerstipend for yngre, nyetablerte kunstnere. Han begynte å spille piano som femåring, og senere studerte han med prof. Jiri Hlinka, som han fortsatt mottar veiledning fra.

Grøvlen har sin utdannelse fra Norges Musikkhøgskole hvor han studerte med Håvard Gimse og Lars Anders Tomter, samt ved Universität für Musik und darstellende Kunst Wien og Det Kongelige Danske Musikkonservatorium i København, hvor han debuterte fra Solistklassen høsten 2017. Sommeren 2017 utkom hans første innspilling ”Bach – Inside Polyphony” på det kritikerroste selskapet 2L til strålende kritikker.. Han har medvirket som solist og kammermusiker på de fleste av Norges festivaler, inkludert Festspillene i Bergen og han har spilt med flere ledende musikere og sangere. ”

Når pianisten Christian Grøvlen (f. 1990) nå gir ut sin første plate med et rent Bach- program, er det ingen tvil om at debuten er lovende, ja, på en personlig, særegen måte. (…) En plate som allerede vitner om en moden og levende musiker med fremtiden foran seg” Emil Bernhardt, Morgenbladet om “Bach – Inside Polyphony”.
