---
category: artister
title: Christian Valle
date: 2018-05-07T12:00:00.048Z
thumbnail: ../img/ChristianValle.jpg
tags:
  - sanger
description: "Ungt operatalent som for tiden studerer ved Guildhall School of Music and Drama i London."
---
Den trønderske bass-barytonen Christian Valle studerer for tiden ved Guildhall School of Music and Drama, en av verdens mest prestisjefulle utdanningsinstitusjoner for klassiske sangere. Han gjorde sin profesjonelle debut forrige år ved Garsington Opera i England som Høyesteprest i Händels opera «Semele».

Han har samarbeidet med dirigentlegenden Sir Simon Rattle ved flere anledninger. 2017 vant han Ingrid Bjoners pris for beste norske sanger ved Dronning Sonja-konkurransen i Oslo. Til høsten venter hans debut ved Den Norske Opera & Ballett i rollen som Surin i Tsjajkovskijs opera «Spar dame».
