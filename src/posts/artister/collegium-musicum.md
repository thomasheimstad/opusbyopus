---
category: artister
title: Collegiûm Mûsicûm
date: 2018-05-07T12:00:00.048Z
thumbnail: ../img/CollegiumMusicum.jpg
tags:
  - kor
description: "Musikkorganisasjon fra 1978 som består av ca. 100 musikere og sangere, hovedsakling av amatører men med profesjonelle gruppeledere."
---
Collegiûm Mûsicûm ble stiftet i 1978 av professor Jan Christensen. Hensikten var å etablere en musikkorganisasjon hvor amatører og profesjonelle kunne spille sammen for gjensidig inspirasjon og glede.

Collegiûm Mûsicûm består av ca. 100 musikere og sangere. Orkesteret består i hovedsak av amatører med profesjonelle gruppeledere. Collegiûm Mûsicûm benytter ofte unge solister som står på terskelen til en profesjonell karrière. De benytter også yngre norske dirigenter på sine konserter.

Flere konserter de siste årene har vært i samarbeid med andre sentrale kulturaktører. Blant tidligere og nåværende samarbeidspartnere kan nevnes Festspillene i Bergen, Bergen Filharmoniske Orkester, Hardingtonar, samtidsmusikkfestivalen Borealis m.fl.
