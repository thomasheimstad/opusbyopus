---
category: artister
title: Den Norske Studentersangforening
date: 2018-05-07T12:00:00.048Z
thumbnail: ../img/DenNorskeStudentersangforening.jpg
tags:
  - kor
description: "Norges eldste kor, Universitetet i Oslos offisielle mannskor og forvalter av den rike musikalske tradisjonen fra nasjonalromantikken."
medialink: "https://www.youtube.com/embed/McKZCiquLlM"
---
Den norske Studentersangforening (DnS) ble stiftet i 1845 og er Norges eldste kor, samt Universitetet i Oslos offisielle mannskor. Koret medvirker derfor ved Universitetets akademiske festligheter i utstrakt grad. Samtidig som DnS er en forening som forvalter den rike musikalske tradisjonen fra nasjonalromantikken, er foreningen også blant verdens ledende mannskor. Koret er for tiden rangert som Nordens beste mannskor av Interkultur, etter at koret vant både klassen for mannskor og sakral sang på Anton Bruckner-korkonkurransen i Linz, Østerrike sommeren 2017. Koret er også på listen av de hundre beste korene i verden uansett klasse.

DnS er i dag kanskje aller mest kjent for sin 17.mai-konsert på Universitetsplassen i Oslo, som i senere år har blitt kringkastet direkte på NRK P2 og NRK Klassisk. Tradisjonen startet da DnS i 1864 urfremførte Ja, vi elsker dette landet, først på Eidsvoll så på Universitetsplassen i Oslo. Hvert år siden, med unntak under den tyske okkupasjonen, har koret holdt konsert for hovedstadens befolkning på nøyaktig samme dag og sted.
