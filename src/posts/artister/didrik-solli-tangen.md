---
category: artister
title: Didrik Solli-Tangen
date: 2018-05-07T12:00:00.048Z
thumbnail: ../img/DidrikSolliTangen.jpg
tags:
  - sanger
description: "Klassisk sanger fra Porsgrunn. Vant Melodi Grand Prix i 2010 med låten "My Heart Is Yours", og har siden stått på scenen med blant andre Jose Carreras, Solveig Kringlebotn og Ole Edvard Antonsen. 2. plass i programmet Stjernekamp på NRK i 2017."
---
31 år, fra Porsgrunn, bosatt i Oslo.

Didrik er utdannet klassisk sanger fra Barratt Due Musikk­institutt, der han ble uteksaminert med topp­karakter. 2010 fikk han sitt nasjonale gjennombrudd da han vant Melodi Grand Prix med låta «My Heart Is Yours» og representerte Norge på hjemmebane i Eurovision Song Contest. I ettertid har Didrik sunget duett med både Solveig Kringlebotn på NRK og med Jose Carreras under hans konsert i Hamar. Våren 2012 gikk Didrik til topps i kjendisversjonen av «71 grader nord». Fra 2012 til 2017 hadde han sammen med Ole Edvard Antonsen stor suksess med juleturneen «Desemberstemninger».

Han har også turnert i USA i regi av Kultur­entusiastene og New York Opera Society. De siste årene har Didrik og broren Emil Solli-Tangen hatt konserter og turnert med konsertforestillingen «En broderlig aften». Didrik har også jobbet som programleder for «Skal vi danse» i 2014 og 2015. Høsten 2017 utmerket han seg i NRK programmet «Stjernekamp» hvor han tok en imponerende 2. plass.
