---
category: artister
title: Eirik Grøtvedt
date: 2018-05-07T12:00:00.048Z
thumbnail: ../img/EirikGrotvedt.jpg
tags:
  - sanger
description: "Tenor fra Østfold. Går diplomstudiet ved Norges musikkhøgskole med Randi Stene og Mona Julsrud. Har opptrådt med Det Norske Solistkor og Trondheim Vokalensemble. Gjorde i 2017 Don Ottavio ved Den Norske Opera & Ballet i Operahøyskolens oppsetning av Don Giovanni, Mozart."
---
Eirik Grøtvedt (1993), tenor fra Østfold studerer sitt første år på diplomstudiet ved Norges Musikkhøgskole med Randi Stene og Mona Julsrud. Han har tidligere jobbet med Torgun Birkeland ved Barratt Dues musikkinstitutt (bachelor) og Olav Ruud, og i tillegg deltatt ved flere masterclasser med bla. Helene Ziebarth, Johannes Weisser, Julius Drake, Wolfgang Holzmair og Susanna Eken. Han har mottatt stipendpremier og sunget konserter med blant annet DNBE, Greåker Musikkorps, Sarpsborg Janitsarkorps og Barratt Due Kammerorkester.

Ved flere prosjekter har Eirik vært en del av Det Norske Solistkor, og også Trondheim Vokalensemble. I 2017 gjorde han Don Ottavio på scene 2 i Den Norske Opera som en del av Operahøyskolens oppsetning av Don Giovanni, og Male Chorus i The Rape of Lucretia ved sommerkurset Lidal North.

Våren 2018 skal han gjøre Messias og Mozarts Requiem med forskjellige orkester og kor og høsten 2018 til Vilnius og synge med Vilnius Symfoni Orkester.

Eirik er også en del av Reza Aghamirs prosjekt Reza e i Ragazzi.
