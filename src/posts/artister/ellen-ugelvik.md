---
category: artister
title: Ellen Ugelvik
date: 2018-05-07T12:00:00.048Z
thumbnail: ../img/EllenUgelvik.jpg
tags:
  - pianist
description: "Spellemannsprisvinner hele tre ganger for sine samtidsmusikkprosjekter, og med nylig fullført forskningsprosjekt hvor hun urfremførte fem nye klaverkonserter på norske og utenlandske scener. Ansatt som forsker på NordART i fire år fremover."
---
Ellen Ugelvik har fordypet seg i fremføring av samtidsmusikk og gir konserter som solist og kammermusiker over hele verden. Hun har vært solist med Oslo-filharmonien, KORK, Bergen Filharmoniske Orkester, Oslo Sinfonietta, Ensemble Allegria og Risør Kammerorkester. I kategorien samtidsmusikk har hun vunnet Spellemannsprisen tre ganger, både som solist og kammermusiker.

Ugelvik ble kåret til Årets Utøver 2016 av Norsk Komponistforening. Hun er medlem av ensemblene asamisimasa og Jagerflygel. I 2017 fullførte hun et forskningsprosjekt hvor hun utforsket solistens rolle i samtidens klaverkonserter og urfremførte fem nye klaverkonserter på norske og utenlandske scener. Hun er fra i år ansatt som forsker på NordART i tillegg til sin utøvende karriere.

Foto: Erika Hebbert.
