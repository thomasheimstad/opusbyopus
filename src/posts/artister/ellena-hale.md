---
category: artister
title: Ellena Hale
date: 2018-05-07T12:00:00.048Z
thumbnail: ../img/EllenaHale.jpg
tags:
  - pianist
description: "Britisk pianist med studier ved musikkskolen Yehudi Menuhin og ved Royal Academy of Music i London. Etter studiene ble hun tilbudt junior Fellowship ved the Royal Northern College of Music i Manchester, og har gjort konserter ved blant annet Wigmore Hall og Queen Elizabeth Hall. For tiden ansatt som repetitør for flere av bergenskor."
---
Ellena Hale er født i Storbritannia og studerte klaver ved musikkskolen Yehudi Menuhin og senere ved Royal Academy of Music i London, hvor hun tok bachelor som solopianist og master i akkompagnement. Etter fullført studie fikk Ellena tilbud om junior Fellowship ved the Royal Northern College of Music i Manchester hvor hun ble i to år.

Noen av oppdragene i Storbritannia har vært konserter ved Wigmore Hall, Queen Elizabeth Hall, Cadogan Hall, Cheltenham Music Festival og Aldeburgh Music Festival. Hun har også deltatt i mesterklasser som pianist med Claude Frank, Jiri Hlinka og Murray Perahia og akkompagnert i mesterklasser for Barbara Bonney, Renaud Capuçon og Maxim Vengerov.

Ellena flyttet til Bergen i 2016 og har siden jobbet som blant annet pianist og repetitør for Edvard Grieg Kor, Edvard Grieg Ungdomskor, Collegium Musicum Kor, Bergen Filharmoniske Kor, Bergen Filharmoniske Orkester og Bergen Nasjonale Opera. Nylige fremføringer inkluderer konserter med EGK i Grieghallen, Nidarosdomen og Trollhaugen.
