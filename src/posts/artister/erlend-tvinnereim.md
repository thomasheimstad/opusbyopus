---
category: artister
title: Erlend Tvinnereim
date: 2018-05-07T12:00:00.048Z
thumbnail: ../img/ErlendTvinnereim.jpg
tags:
  - sanger
description: "Opera- og oratoriesanger fra Bergen med et internasjonalt nedslagsfelt."
medialink: "https://www.youtube.com/embed/Kp1xxp3H5JY"
---
Tenoren Erlend Tvinnereim (1981) er født og oppvokst i Bergen, hvor han startet å synge allerede som ung gutt. Etter å ha fullført sin bachelor på Griegakademiet I Bergen, flyttet han til Zürich og tok mastergrad ved Zürcher Hochschule der Künste under professor Scot Weir. Som en ettertraktet opera- og konsertsanger, har Tvinnereim opptrådt på en rekke scener over hele Europa, inkludert Theater St. Gallen, Grand Opéra de Genève, Theater Basel, Staatsoper Hamburg og Szeged National Theatre (Ungarn), samt Bergen Nasjonale Opera. Han opptrer jevnlig i de nordiske landene, samt i Sveits, Tyskland og Østerrike.

Tross ung alder, har Tvinnereim et bredt repertoar, som blant annet omfatter alle Bachs pasjoner og messer, Juleoratoriet og Magnificat, Händels Messias, Solomon, Theodora, Belshazzar og Dixit Dominus, samt Mozarts Rekviem, Haydens Skapelsen og Beethovens 9. symfoni.
