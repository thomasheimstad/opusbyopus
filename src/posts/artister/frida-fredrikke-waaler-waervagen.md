---
category: artister
title: Frida Fredrikke Waaler Wærvågen
date: 2018-05-07T12:00:00.048Z
thumbnail: ../img/FridaFredrikkeWaalerWaervagen.jpg
tags:
  - cellist
description: "Prisvinnende cellist med en allerede imponerende merittliste, fast gruppeleder i Ensemble Allegria og med jevlige oppdrag med store internasjonale orkestre."
---
Frida Fredrikke Waaler Wærvågen er en norsk cellist med en lang og solid bakgrunn. Hun startet å spille som 5-åring ved Horten Kulturskole. I 1998 ble hun tatt opp som elev ved Barratt Due Musikkinstitutt, og i seks år hadde hun undervisning med professor Aage Kvalbein. Frida Fredrikke fullførte sin Bachelor ved Norges Musikkhøgskole våren 2011 med professor Truls Mørk. Hun har også i flere år studert med professor Frans Helmerson. Våren 2014 fullførte Frida Fredrikke Master etter to år ved Edsberg Slott, Kungliga Musikhögskolan i Stockholm, Sverige, med professor Torleif Thedéen.

Frida Fredrikke har vunnet priser og stipend internasjonalt og nasjonalt: ”Young Musician” i Tallin, Antonia Janigro International Cello Competition i Porec, Arve Tellefsens musikkpris, RWE Dea musikkstipend, Järnåker og nylig mottok hun "Wesselprisen" fra Det Norske Selskab. Hun har gjort seg bemerket som solist med en rekke orkestre i inn- og utland, deriblant Oslo Filharmoniske Orkester, Kringkastingsorkesteret, Münchner Rundfunkorkester, Zürich Kammerorkester, Kaunas Philharmonic og Gøteborg Symfoniorkester.

Frida Fredrikke har jobbet som solocellist i det Kungliga Hovkapellet, Kungliga Operans Orkester i Stockholm, og er nå frilans cellist i Oslo med mange oppdrag som solocellist med orkestre og som kammermusiker. Hun er også fast gruppeleder i strykeorkesteret Ensemble Allegria.

Celloen hun spiller på er laget av Nicolas Lupot, 1823, og er utlånt av Dextra Musica, Norge.

Foto: Morgan Nicolaysen (makeup: Sølvi Strifeldt).
