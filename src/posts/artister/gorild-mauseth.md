---
category: artister
title: Gørild Mauseth
date: 2018-05-07T12:00:00.048Z
thumbnail: ../img/GorildMauseth.jpg
tags:
  - skuespiller
description: "Skuespiller fra Nord-Norge med et eksepsjonelt dramatisk talent. Tidligere Shooting Star under Berlin Internasjonale Filmfestival, og med flere nominasjoner for sine rolletolkninger."
---
Skuespiller fra Nord-Norge med et eksepsjonelt dramatisk talent. Hun ble den norske "Shooting Star" under Berlin Internasjonale Filmfestival i 2001, og ble nylig nominert til beste kvinnelige hovedrolle under Gullruten for hennes rolle i TV-serien Monster på NRK.

I 2003 fremførte hun Bergliot for første gang med Bergen Filharmoniske Orkester. Siden har hun fremført Bergliot med Forsvarets Musikkorps i Bergen og Harstad, med klaverakkompagnement i Vladivostok under The Film Festival og under Fellini-prisutdelingen i Roma. Gørild fremfører for føste gang med Kringkastingsorkestret under Grieg minutt for minutt.

Gørild er grunnlegger av Orto Polare AS, Europas norldligste produksjonsselskap som ble etablert for å skape verdier og historier fra nord. Selskapet har produsert dokumentarer, sceneproduksjoner og festivaler hovedsaklig i Norge, Italia og Russland.

Karenina & I ble den første dokumentaren hun produserte, hvor blant andre Liam Neeson hadde hovedrollen. Filmen vant flere priser, og ble nominert til beste dokumentar ved EFA 2017 og ved Nastri d'Argento 2018.
