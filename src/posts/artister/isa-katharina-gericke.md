---
category: artister
title: Isa Katharina Gericke
date: 2017-12-04T12:28:12.048Z
thumbnail: ../img/IsaKatharinaGericke.jpg
tags:
  - sanger
description: "Allsidig, spennende og internajonal. Siden operadebuten i 2003 har hun vært aktiv på høyt nivå i Norge såvel som i utlandet."
medialink: "https://www.youtube.com/embed/9NR_IVhWP7I"
---
Isa Katharina Gericke er kjent for sin allsidighet innen konsert, kammermusikk og opera. Repertoaret spenner fra barokk til samtid. Med en særlig forkjærlighet for Lieder og romanser har hun gjort seg bemerket med sine konseptuelle CD-innspillinger som alle har en tilknytning til nordisk sangrepertoar. I sine konsertforestillinger om sangerinnene Eva Sars Nansen, Kirsten Flagstad og Jenny Lind blander hun teater og musikk, og gir romanse-genren slik en helt ny tilnærming. I kabareten «Frauen sind keine Engel» viser hun helt andre sider med musikk fra 1930- og 40-tallets Berlin.

Isa er også en etterspurt programleder og formidler i ulike konsept bygget rundt klassisk musikk, og siden starten i 2001 har hun vært kunstnerisk leder av kammermusikkfestivalen Glogerfestspillene i Kongsberg.

Isa er utdannet ved Norges musikkhøgskole og Hochschule der Künste i Berlin. Hun har vunnet en rekke priser, bl.a. Det Norske Selskabs aller første Wessel-pris for sitt arbeid med å fremme norsk vokalmusikk. Operadebuten fant sted i 2003 som Grete i Humperdincks “Hans og Grete” ved Den Norske Opera og Ballett.

Solistengasjementene inkluderer samarbeid med bl.a. Oslo Filharmonien, Akademie für alte Musik Berlin, Bremer Philharmoniker, Kringkastingsorkesteret, TrondheimSolistene, BBC Symphonic Orchestra, Kammerakademie Potsdam, Tsjekkisk Filharmoni, og dirigenter som Sir Andrew Davies, Manfred Honneck, Franz Brüggen, Philippe Herreweghe, Rinaldo Alessandrini, Antonello Manacorda og Ole Kristian Ruud.

Apr 2018
Stellis Polaris Management
