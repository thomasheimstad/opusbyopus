---
category: artister
title: Joachim Carr
date: 2017-12-04T12:28:12.048Z
thumbnail: ../img/JoachimCarr.jpg
tags:
  - pianist
description: "Førsteprisvinner av Edvard Grieg Internasjonale Pianokonkurranse 2014, Berlin-basert."
medialink: "https://www.youtube.com/embed/OOLpi8bdAtw"
---
Pianisten Joachim Carr har på få år etablert seg i fremste rekke blant norske solister.
Han er prisvinner ved flere internasjonale konkurranser, senest i 14. Internasjonale Edvard Grieg Pianokonkurranse i 2014, hvor han erobret første pris, publikumsprisen og Bergen Filharmoniske Orkesters Spesialpris. Ved den 25. Clara Haskil Competition i 2013 i Vevey mottok han spesialprisen "Coup de Coeur".
Siden han vant 1. pris i Ungdommens Pianomesterskap som 13-åring har han vunnet en rekke internasjonale priser, I 2010 Prinsesse Astrids Musikkpris, som for første gang ble arrangert nordisk i 2010. Med sin pianotrio, Trio Korngold vant han den internasjonale "Boris Pergamenschikow"-prisen for kammermusikk i Berlin, november 2013. I 2015 mottok han den prestisjetunge Robert Levin Prisen.Med sin partner, fiolinisten Diana Tishchenko vant han i 2014 1.premie på Concours International de Musique de Chambre de Lyon.

Carr har vært solist med bl.a. Kungl. Filharmoniska Orkestern i Stockholm, Lithuanian National Orchestra, TrondheimSymfoniorkester, Kringkastingsorkesteret, Bergen Filharmoniske Orkester, og Bergen Filharmoniske Ungdomsorkester
på turne til Berlin og Leipzig, og bl.a. dirigentene Benjamin Schwarz, Alexander Vedernikov, Gintaras Rinkevičius, Miguel Harth-Bedoya, Eivind Aadland, Bjarte Engeset og Leo McFall.

Som kammermusiker og solist, er han etterspurt hjemme og i utlandet på noen av de fremste klaver- ogkammermusikkfestivalene, som Klavierfestival Ruhr, Cully Classique, Zermatt Festival, Festspiele Mecklenburg- Vorpommern, Salzburg Kammermusikkfestival, Lofoten Pianofestival og PODIUM Festival Esslingen. Han har også opptrådt i saler som Oslo Konserthus, Wigmore Hall, Moskva-konservatoriets store sal, Konzerthaus Berlin, BerlinerPhilharmonie, Radio France og i La-Chaux-de-Fonds. Under Festspillene i Bergen 2015 ga han solorecital i Griegs villa på Troldhaugen. Under Festspillene i Bergen 2017 framførte Carr Griegs klaverkonsert, Festspillenes signaturverk.Høsten 2017 ga han solokonsert i Valensalen Stavanger Konserthus,  åpnet konsertsesongen  i Grieg Museet i Leipzig. Høsten 2018  gir han solorecital i Den Norske Opera i Oslo.  

Høsten 2014 lanserte Claves Records hans debut-album med verker av Schumann, Brahms og Berg. Utgivelsen er blantannet tildelt 5* av "Diapason" med kritikker som, "en av de mest lovende pianistene i sin generasjon" og " pianisten med regnbue-fingre".Et pågående innspillingsprosjekt for NAXOS Grand Piano label, omfatter alle Halfdan Cleves klaverkonserter. Den første av innspillingene, Klaverkonsert no 4, ble lansert digitalt i 2016, og viser Carr som enformidabel tolker av den musikalske kvaliteten og virtuose kravene disse konsertene fremviser.

Carr er født i 1988 i Bergen, og begynte å spille klaver i åtte-års alderen. Han tok timer med Sveinung Sæverud og JanHenrik Kayser før han ble elev av professor Jiri Hlinka ved Barratt Due Musikkinstitutt i Oslo. I senere år studerte han med professor Eldar Nebolsin ved Hochschule für Musik "Hanns Eisler" i Berlin der han høsten 2016 avla sin Master eksamen med høyeste utmerkelse.

Hans debut-CD med verker av Schumann, Brahms og Berg på  det eksklusive platemerket CLAVES  har vakt betydelig internasjonal oppmerksomhet i internasjonal presse.«Med sine regnbue-fingre er Joachim Carr en født historieforteller»   

> «Mange mennesker kan spille piano godt, men her er en som har noe å si om musikken, og som forteller på en måte som holder på oppmerksomheten. Carr er en musiker som vi kommer til å høre mye mer fra i tiden fremover». - Sylvie Bonier / Le Temps

> «Naturlig og levende, plasserer  pianisten seg  blandt de mest lovende i sin generasjon». - Martin Anderson/Klassisk Musikkmagasin
