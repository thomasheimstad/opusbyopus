---
category: artister
title: Joachim Carr
date: 2017-12-04T12:28:12.048Z
thumbnail: ../img/JoachimCarr.jpg
tags:
  - pianist
description: "Førsteprisvinner av Edvard Grieg Internasjonale Pianokonkurranse 2014, Berlin-basert."
medialink: "https://www.youtube.com/embed/OOLpi8bdAtw"
---
Joachim Carr har i løpet av de siste årene gjort seg bemerket i inn- og utland som en allsidig solist og kammermusiker. Han studerte i Oslo og Berlin med Jiri Hlinka og Eldar Nebolsin som lærere. Blant priser og utmerkelser nevnes spesielt følgende: 1. pris i International Grieg Piano Competition 2014, 1. pris i kammermusikk-konkurransen i Lyon 2014 og Robert Levin-prisen 2015. Som solist har han opptrådt med en rekke av skandinavias fremste orkestre som Kungliga Filharmonikerna Stockholm, Bergen Filharmoniske Orkester, Trondheim Symfoni-orkester og KORK, og var årets solist i Griegs a-moll konsert ved avslutningskonserten under Festspillene i Bergen.

Joachim er født i 1988 i Bergen, og begynte å spille klaver i åtte-års alderen. Han tok timer med Sveinung Sæverud og Jan
Henrik Kayser før han ble elev av professor Jiri Hlinka ved Barratt Due Musikkinstitutt i Oslo. I senere år studerte han med professor Eldar Nebolsin ved Hochschule für Musik "Hanns Eisler" i Berlin der han høsten 2016 avla sin Master eksamen med høyeste utmerkelse.
