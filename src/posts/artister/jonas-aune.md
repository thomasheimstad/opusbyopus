---
category: artister
title: Jonas Aune
date: 2018-05-07T12:00:00.048Z
thumbnail: ../img/JonasAune.jpg
tags:
  - pianist
description: "Masterstudent ved Norges musikkhøgskole, prisvinner for sine tolkninger av Prokofievs 6. pianosonate og for virtuose etyder, samt nylig debutant i Universitetets Aula i Oslo og Oslo konserthus."
---
Jonas Aune fra Ås, født 1994, studerer første året på utøvende master på Norges musikkhøgskole med Professor Einar H. Smebye og Marianna Shirinyan som lærere. Jonas startet med pianotimer i en alder av syv år, og tok timer ved Kulturskolen i Ås til han var 16. Fra da av ble han tatt inn på Talentutviklingsprogrammet ved Norges musikkhøgskole og startet samtidig på Musikklinjen på Ski Videregående Skole.

Jonas har avholdt mange konserter i Norge og utenlands, blant annet i Spania, Italia, Østerrike, Nederland og England. I 2016 vant han en pianokonkurranse som gav han mulighet til å fremføre Griegs slåtter op. 72 under Aldebourgh Music Festival i England. Senere det året mottok han også en spesialpris for sin tolkning av Prokofievs 6. pianosonate under Bolzano International Piano Festival, Italia.

I 2017 var Jonas semifinalist i Nordic Piano Competition og ble tildelt spesialprisen «Best Interpretation of a Virtuoso Etude». Senere det året debuterte han i Universitetets Aula i Oslo, etterfulgt av hans debutkonsert i Oslo konserthus i starten av 2018. Jonas har vært solist med flere norske orkestre, og har nylig kommet med i styret i Oslo Griegselskap.
