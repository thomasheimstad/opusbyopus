---
category: artister
title: Kei Solvang
date: 2017-12-04T12:28:12.048Z
thumbnail: ../img/KeiSolvang.jpg
tags:
  - pianist
description: Kei Solvang, talent fra Bergen og førsteprisvinner i Ungdommens Musikkmesterskap.
---
Kei Solvang ble født i Japan i 2002, men flyttet til Norge da hun var fem år. Hun begynte med ukentlige pianotimer da hun var tre og et halvt år. Fra 2013 har hun vært elev ved Talentprogrammet (nå Fordypningsprogrammet) i klassisk piano ved Bergen Kulturskole. Fra 2017 har hun også vært elev ved Griegakademiets Unge Talenter (GUT). Begge programmene gir individuell pianoundervisning og gruppeundervisning i musikkteori, og organiserer masterklasser, konserter og seminarer.   

I januar 2018 vant Kei sin klasse (klassisk piano, 13-15 år) i den nasjonale konkurransen Ungdommens Musikkmesterskap og ble tildelt Inspirasjonspris. I den såkalte Superfinalen ble hun stemt frem som vinner av Publikumsprisen. Som en av førsteprisvinnerne i mesterskapet fikk hun dessuten flere invitasjoner til å opptre som solist ved kommende musikkfestivaler og konserter i Norge.  
