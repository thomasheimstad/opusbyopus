---
category: artister
title: Knut Andreas Grove
date: 2018-05-07T12:00:00.048Z
thumbnail: ../img/KnutAndreasGrove.jpg
tags:
  - sanger
description: "Student ved Operahøgskolen i Oslo og tidligere guttesopran i Bergen Domkirkes Olavskor."
---
Bassbarytonen Knut Andreas Grove (1991) fra Bergen går årsstudium ved Operahøgskolen i Oslo fra høsten 2017, og fullfører samtidig sin bachelorgrad i klassisk sang ved Griegakademiet i Bergen. Neste år starter han sin master på Operahøgskolen. Knut Andreas begynte tidlig som guttesopran i Bergen Domkirkes Olavskor, og ble tatt inn i Bergen Kulturskoles talentprogram som 13-åring. I 2010 fullførte han musikklinjen ved Bergen Private Gymnas.

Han har vært å se på ulike scener i og omkring Bergen, blant annet som solist i Mozarts Rekviem med Alversund kammerkor og orkester, og Schuberts messe i G-dur med Collegiûm Mûsicûm kor og orkester. Han har blant annet sunget rollene Guglielmo fra Mozarts Così fan tutte og Sid fra Brittens Albert Herring på Operahøgskolen, og Aeneas fra Purcells Dido på Griegakademiet.
