---
category: artister
title: Liv Glaser
date: 2018-05-07T12:00:00.048Z
thumbnail: ../img/LivGlaser.jpg
tags:
  - pianist
description: "En bauta i norsk pianist- og musikkhistorie. Liv Glaser har gjort alt og har oppnådd det meste."
medialink: "https://www.youtube.com/embed/rMJDT0KAomw"
---
Liv Glaser er et begrep for norske musikkelskere. Hun studerte i Paris og Moskva, og fra debuten i 1960 er hun blitt regnet blant den norske klaverélite med utallige konserter og opptredener i radio og TV. Hun har turnert Norge og Skandinavia på kryss og tvers og gitt konserter i Europa, Midtøsten og Asia.

Liv Glaser har undervist ved Norges Musikkhøyskole fra starten i 1973, ble Professor i 1994 og er fremdeles knyttet til institusjonen som timelærer.

Hun har gitt kurser og mesterklasser hjemme og ute og vært jurymedlem i nasjonale, nordiske og internasjonale konkurranser.

I sitt virke som utøver og med sin undervisning har hun bidratt sterkt til en økt interesse for hammerklaver og for klassisk-tidlig-romantisk oppføringspraksis. Hun har spilt inn tallrike CD'er på hammerklaver som har fått strålende mottagelse nasjonalt og internasjonalt.

Liv Glaser ble tildelt Kongens Fortjenstemedalje 1965, Lindemanprisen i 2004 og Grieg-prisen 2014.

Foto: Kjetil Asdal Bjørgan.
