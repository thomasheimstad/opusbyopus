---
category: artister
title: Lydia Hoen Tjore
date: 2018-05-07T12:00:00.048Z
thumbnail: ../img/LydiaHoenTjore.jpg
tags:
  - sanger
description: "Operastudent ved Operaakademiet i København som en av de yngste i akademiets historie. Prisvinnende sopran som fra høsten 2018 er solistpraktikant ved Den Norske Opera og Ballett i Oslo."
medialink: "https://www.youtube.com/embed/iO9xZqyML-I"
---
Sopranen Lydia Hoen Tjore (f. 1994) kommer fra Radøy nord for Bergen. Hun startet sine studier ved Det Kongelige Danske Musikkonservatorium alt som 17- åring, hvor hun fullførte sin mastergrad i 2016. Hun går nå siste året på Operaakademiet i København der hun ble tatt opp alt som 20-åring som en av de yngste studentene i akademiets historie. Hennes sanglærer er Susanna Eken og før det ble hun undervist av Hilde Haraldsen Sveen ved Griegakademiet og sin mor Ann Christin Hoen ved Radøy musikk- og kulturskole.

Lydia har vunnet sin klasse flere ganger under ungdommens musikkmesterskap samt Nina Grieg International Solo Competition i 2016. Hun har også gjort svært mange konserter helt siden starten av tenårene både i Norge og en rekke andre land, også med flere symfoniorkestre.

Lydia hadde sin operadebut i Il viaggio a Reims ved Det Kongelige Teater i København, og har senest ved teatret gjort rollen som Alcina i Händels opera med samme navn. Fra høsten 2018 blir hun solistpraktikant ved Den Norske Opera & Ballett i Oslo, hvor hun blant annet skal synge rollen som Zerlina i Don Giovanni og 1. Dame i Tryllefløyten av Mozart.

Foto: Mirco Palazzi.
