---
category: artister
title: Marianna Shirinyan
date: 2018-05-07T12:00:00.048Z
thumbnail: ../img/MariannaShirinyan.jpg
tags:
  - pianist
description: "Professor ved Norges musikkhøgskole, prisvinnende pianist og solist med internasjonalt anerkjente orkestre. Har i flere år vært jurymedlem ved The International Edvard Grieg Piano Competition i Bergen."
---
Marianna Shirinyan er en av Europas ledende pianister, etterspurt både som solist og som kammermusiker. Hun har opptrådt som solist med internasjonalt anerkjente orkestre som Bayerischer Rundfunk Symphonieorchester, Oslo Filharmonien og Münchner Symphoniker.

Shirinyan gjester jevnlig i festivaler som Schleswig-Holstein Musik Festival i Lübeck og Festspillene i Bergen. I tillegg har hun vunnet en rekke priser som inkluderer Danmarks Radio P2s Artist Pris 2010.

I sesongen 2013-14 var hun artist in residence ved Odense Symphony Orchestra. Dessuten er hun kunstnerisk leder ved Accord Parfait, kammermusikkfestivalen i Irancy, Frankrike. Hun er fra høsten 2015 tilsatt som professor ved Norges musikkhøgskole.

Foto: Nikolaj Lund.
