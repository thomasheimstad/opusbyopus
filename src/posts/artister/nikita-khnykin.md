---
category: artister
title: Nikita Khnykin
date: 2018-05-07T12:00:00.048Z
thumbnail: ../img/NikitaKhnykin.jpg
tags:
  - pianist
description: "Ungt talent og elev ved Unge Talenter- Barrat Due Musikkinstitutt. Har vunnet en rekke priser og tildelinger, blant annet Ånun Rej minnefond i 2014, og Drømmestipendet fra Norsk Tipping i 2015."
---
Nikita Khnykin er elev ved Unge Talenter - Barratt Due Musikkinstitutt og har klaver som hovedinstrument (prof. Marina Pliassova og Michael Endres). Han går også på musikklinje ved Majorstuen skole i 10. klasse og begynner på musikklinje ved Munch Videregående skole neste skoleår.

På tross av sin unge alder er Nikita aktiv som musiker både lokalt, utenfor kommunen og internasjonalt. Han har vunnet 1. pris, Gran Prix og Ærepris i soloklasser i en rekke nasjonale og internasjonale konkurranser, blant annet Midgårdkonkurransen i Horten (1 pris i 2012, 1 pris i 2014, 1 pris og Midgårdprisen i 2015), Nasjonalt Ungdommens Musikkmesterskap (1 pris og superfinalist i 2013, 1 pris og superfinalist i 2015, 1 pris i 2018), International Music contest i Airola, Italia (1 pris og Gran Prix i 2014), Fjord Cadenza Nasjonal Solistkonkurranse (finalist i 2014), Tallinn Young Musician Contest (Estland, 1 pris og pris for "outstanding performance of virtuos piece" i 2015), Norske Talenter (finalist og "gullknapp" i 2015), The Nutcracker International Television Contest for Young Musicians i Moskva (Russland, semifinalist i 2015), Poros Piano Festival, Galakonsert (Hellas, 1 publikum pris i 2015 og 2016), Steiway Piano competition i Oslo og Hamburg (Norge og Tyskland, Gran Prix og spesial pris for beste tolkning av et stykke av norsk komponist i 2016), Grand Virtuoso International Competition i Vienna (Østerrike,1 pris i 2016), Young Piano Contest i Praha (Tsjekkia, Grand Prix og spesial pris i 2016), NRK Musikkkonkurranse «Virtuos 2018» i Oslo (finalist). Nylig har han gått gjennom den første videorunden og er invitert til semifinalen av The Cooper International Competition 2018 (Cleveland, USA) i juli.

Nikita har hatt både solokonserter og solobidrag på forskjellige konserter både i Norge og utlandet (Tsjekkia, Hellas, Estland, Litauen, Storbritannia, Tyskland, Italia, Russland) med strålende kritikk. Som solist spilte han Mozart pianokonsert No. 12 med Tallinn Philharmonic Chamber Orchestra (Estland) og med Athens Chamber Orchestra (Hellas), Mozart pianokonsert No.1 med Vivaldi Orchestra (Norge, Oslo). I april 2016 var han invitert til Kaunas for å spille solorecital og Tsjaikovskij pianokonsert No. 1 med Kaunas City Symphony Orchestra, og i juli 2016 var han invitert til å være solist med Toppen symfonikere i Mosjøen (Norge) med Tsjaikovskij konsert No. 1. I desember 2016 og i desember 2017 var Nikita solist med NOSUS (Nordstrand Ungdomsymfoniorkester) med Grieg pianokonsert i a moll. I februar 2017 spilte Nikita Tsjaikovskij pianokonsert No. 1 med BARDUS (Barratt Due Symfoniorkester). I april 2018 var Nikita solist med Kringskastingsorkester i Oslo (med Tsjaikovskij konsert No. 1). Han har spilt også andre pianokonserter, blant annet Beethoven pianokonsert No. 3 i 2014 og Liszt pianokonsert No.1 i 2015.
Nikita er en dyktig samspillspartner. Trio DaNiBi med Daniel Ivanov (klarinett) og Birgitta Oftestad (cello) har fått en rekke 1. priser i nasjonale konkurranser (1. pris og finalister i Nasjonalt Ungdommens Musikkmesterskap i 2014, 1. pris i Midgård konkurransen i 2015) og en god del konserter med veldig gode tilbakemeldinger. Trioen ble utnevnt i 2016 til å delta i mentorprogram «Crescendo» for kammergrupper. Nikita spilte også i duett sammen med bratsjisten Eivind Holtsmark Ringstad under Festspillene i Bergen i 2016. Nå spiller Nikita i trio TONUS med Joakim Røbergshagen på fiolin og Benjamin Lund Tomter på cello. I september 2016 var Nikita invitert av Det Norske Vitenskaps Akademi for å bidra med artistinnslag (duettstykke med den unge cellisten Birgitta Oftestad) i forbindelse med Prisutdelingen av Kavliprisen 2016.

I 2014 mottok Nikita stipend fra Ånun Rej minnefond, i 2015 mottok han drømmestipend fra Norsk tipping. I september 2016 ble Nikita valgt ut til Jiri Glinka klaverakademiets talentprogram for unge pianister i alderen 16-18 (med unntak for alder).
