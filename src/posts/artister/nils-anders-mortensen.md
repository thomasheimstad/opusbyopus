---
category: artister
title: Nils Anders Mortensen
date: 2018-05-07T12:00:00.048Z
thumbnail: ../img/NilsAndersMortensen.jpg
tags:
  - pianist
description: "Ansatt som landsdelsmusiker i Finnmark i 20 år. Utdannet ved Norges musikkhøgskole, Ecole Normale i Paris og Hochschule für Musik und Theater i Hannover, og har gjestet en rekke store scener i hele verden."
---
Nils Anders Mortensen er opprinnelig fra Flekkefjord, men har vært ansatt som landsdelsmusiker i Finnmark i 20 år. Han er utdannet ved Norges Musikkhøgskole, Ecole Normale i Paris og Hochschule für Musik und Theater i Hannover, og har gjestet en rekke store scener i hele verden. Albumet ”Veslemøy synsk”, et samarbeid mellom ham og mezzosopranen Marianne Beate Kielland, ble i 2011 nominert til en Grammy Award i kategorien klassisk vokal solo.

I tillegg har han soloutgivelser med musikk av Grieg, Debussy, Bartok og Brahms bak seg. Morgenbladet skrev om plata "Im Freien": Nils Anders Mortensen spiller, og man bør høre etter... Mortensen har vært gjest på Troldhaugen mange ganger opp i gjennom årene. Tilbake i 1998 var han solist i Griegs a-mollkonsert ved Festspillenes tradisjonsrike avslutningskonsert i Grieghallen.

Foto: Per H. Kirkesæther.
