---
category: artister
title: Nina Gravrok
date: 2018-05-07T12:00:00.048Z
thumbnail: ../img/NinaGravrok.jpg
tags:
  - sanger
description: "Sopran med studier fraUniversitet i Agder og Operahøgskolen i Oslo. Har gjort flere store tittelroller i løpet av karrieren, og har opptrådt med de fleste norske orkestrene."
medialink: "https://www.youtube.com/embed/if1xuMg8SZU"
---
Sopranen Nina Gravrok studerte musikk ved Universitetet i Agder og ved Operahøgskolen i Oslo. Blant hennes operaengasjementer kan nevnes Pamina i Tryllefløyten ved Oper Köln og ved Oper Essen, Elsa i Lohengrin ved Theater Bern, Cio Cio San i Madama Butterfly med Opera Nordfjord, Musetta i La Bohème med Bergen Nasjonale Opera og med Trondheim Opera, Zerlina i Don Giovanni med Opera Island, Lauretta i Gianni Schicchi med Trondheim Opera, og en av de ledende rollene i Der Schöne Tod med Nordnorsk Opera og Symfoniorkester.

Oppgaver ved Den Norske Opera har inkludert tittlerollen i Tosca, Elsa i Lohengrin, Donna Elvira i Don Giovanni, Musetta i La Bohème, Antonia in Les Contes d’Hoffmann og Euridice in Glucks Orfeo ed Euridice. Sesongen 2018/19 er hun igjen å se ved Den Norske Opera, denne gangen som tittelrollen i Puccinis Suor Angelica.

Hun er en aktiv konsertsangerinne og har sunget med de aller fleste norske orkestre, som Oslo Filharmoniske Orkester, Bergen Filharmoniske Orkester, Trondheim Symfoniorkester, Stavanger Symfoniorkester, Kristiansand Symfoniorkester og Kringkastingsorkestret.

Hun samarbeider regelmessig med dirigenter som Rinaldo Alessandrini, Stefan Blunier, Antonio Fogliani, John Helmer Fiore, Olav Henzholt, Kjell Ingebretsen, Eivind Gullberg Jenssen, Kiril Karabits, Andrew Litton, Michael Lloyd, Kazuzhi Ono, Rudolph Phielmayer, Karl-Heinz Steffens, Marc Soustrot, Markus Stenz, Peter Szilvay og Eivind Aadland.
