---
category: artister
title: Pål Eide
date: 2017-12-04T12:28:12.048Z
thumbnail: ../img/PalEide.png
tags:
  - pianist
description: "Superstjernen som modnet til han var helt klar for den internasjonale scenen. Får strålende kritikker sine utgivelser."
medialink: "https://www.youtube.com/embed/sGwrlYQueYw"
---
Pål Eide (født i Bergen i 1970) har høstet stor anerkjennelse for sitt kraftfulle og innsiktsfulle spill, og for sine innovative konsertprogrammer. Med briljant teknikk og et særlig poetisk uttrykk skaper han en fortolkning som får publikum til å oppleve kjente verk på nytt.

Eide har hittil vært relativt ukjent og har for det meste konsertert i Skandinavia.  Hans første internationale CD-utgivelse Grey Clouds har gjort ham verdenskjent i løpet av 2017.

Som 6-åring begynte Pål Eide å lytte til klassisk musikk, og som 8-åring tok han sine første pianotimer. Han viste et naturlig talent for instrumentet og var finalist i sin første pianokonkurranse som 10-åring. Etter studier med blant annet Tatjana Nikolajeva ved Tsjaikovsky-konservatoriet i Moskva, debuterte han på Det Kgl. Danske Musikkonservatorium i 1997. Deretter fulgte studier med Jiri Hlinka i Oslo.

Repertoaret omfatter alle stilarter, men han har en særlig interesse for senromantikk og 1900-tallets verk som markerer overgangen til "moderne" musikk, noe som har resultert i hans originale programsammensetning i albumet Listen!, som inneholder verk av Bach, Nordheim, Koch og Rachmaninov, mens hans siste CD Grey Clouds består av Liszt, Ravel, Debussy og Stravinsky.

Foto: Per Dreyer.
