---
category: artister
title: Randi Stene
date: 2017-12-04T12:28:12.048Z
thumbnail: ../img/RandiStene.jpg
tags:
  - sanger
description: "Norsk operasanger som har gjort stor suksess i utlandet, spesielt ved Den Kongelige Opera i København."
medialink: "https://www.youtube.com/embed/fjzRr61ZsHk"
---

Mezzosopran Randi Stene har etablert seg som i sin generasjon en av de viktigste skandinaviske sangere. Hun er født i Trondheim og ble utdannet på NMH samt ved Opera-akademiet i København. Randi Stene opptrådte på Det Kongelige Teater i København første gang i 1988, og har siden vært fast tilknyttet teateret.

Hun fikk sitt internasjonale gjennombrudd i den engelske konkurransen “Cardiff Singer of the World” i 1991, og da hun sang partiet som Octavian i Richard Strauss Rosenkavaleren på Theatre Chatelet i Paris. Siden har hun opptrådt på verdens førende scener, bl.a Metropolitan-operaen i New York, Covent Garden i London, Bastill-operaen i Paris og mange flere.

Mange av Randi Stenes partier har vært de såkalte “bukseroller”, som skal synges av en mørk mezzo-sopran, f.eks Cherubino i Figaros bryllup, Orfeus i Orfeus og Euridike, men hun har også sunget de fleste av de mere kvinnelige rollene i sitt fag, som Bizets Carmen, Amneris i Aida og Eboli i Don Carlos.

I de senere årene har hun hatt stor suksess i Wagnerfaget. Hun har bl.a sunget Fricka i Ringen, Brangäne i Tristan og Isolde og senest Kundry i Parsifal.

Randi Stene er også en ofte benyttet konsertsanger, som har opptrådt under ledelse av store dirigenter som Pierre Boulez, Bernhard Haitink, Antonio Pappano, Andres Nelsons, Yannick Nezet- Segain m.fl. Hun er dessuten interessert i lieder og kammermusikk og har innspillt cder med Håvard Gimse og Burkhard Kehring.

I tillegg til den utøvende virksomheten, er Randi Stene ansatt som professor II på NMH og hun er casting ansvarlig og kunstnerisk rådgiver i Trondheim Opera.

Foto: Miklos Szabo.
