---
category: artister
title: Renate Eide
date: 2018-05-07T12:00:00.048Z
thumbnail: ../img/RenateEide.jpg
tags:
  - sanger
description: "Norsk sopran fra Skedsmokorset, for tiden kandidatstudent i musikkpedagogikk med klassisk sang ved Norges musikkhøgskole. Jobber i tilleg som dirigent for ungdomskoret Skedsmo Voices."
---
Renate Ø. Eide (f. 1996) er en norsk sopran fra Skedsmokorset, og går per dags dato kandidatstudiet i musikkpedagogikk med klassisk sang ved Norges musikkhøgskole. Til høsten begynner hun sitt tredje år ved skolen.

Renate har sin bakgrunn i den rytmiske musikken, men begynte med klassisk sang da hun gikk musikklinjen på Lillestrøm VGS. I 2015 var hun sopransolist da skolen fremførte John Rutter’s «Requiem.»

Som student jobber Renate med mye og nytt repertoar, og repertoaret spenner seg fra barokk til samtidsmusikk. Hun har likevel en forkjærlighet til det romantiske repertoaret, og har gjennom sin studietid fått sunget mange sanger og romanser av Grieg.

Renate er en en aktiv ensemblesanger, og har sunget i kor under ledelse av dirigenter som Grete Pedersen og Vivianne Sydnes for å nevne noen. Siden vinteren 2017 har hun sunget i Uranienborg Vokalensemble med dirigent Elisabeth Holte. Våren 2017 satte koret opp Johannespasjonen av Bach, hvor Renate sang rollen som tjenestejenta. Renate var også med i operakoret da Operahøgskolen i Oslo satte opp Mozart’s «Figaros bryllup» våren 2018.

Ved siden av studiene jobber Renate også som dirigent for ungdomskoret Skedsmo Voices.
