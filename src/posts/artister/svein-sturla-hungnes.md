---
category: artister
title: Svein Sturla Hungnes
date: 2018-05-07T12:00:00.048Z
thumbnail: ../img/SveinSturlaHungnes.jpg
tags:
  - regisør
description: "Regisør av Peer Gynt-spelet på Gålå i 25 år. Norsk skuespiller, teatersjef og instruktør."
medialink: "https://www.youtube.com/embed/4_m0nf0fGTA"
---
Svein Sturla Hungnes er en norsk skuespiller, teatersjef og instruktør.

Hungnes studerte ved Statens Teaterskole 1965–1970, og hadde enkelte småroller ved Nationaltheatret i studietiden. Etter uteksaminering fikk han engasjement, og hadde høsten 1970 sin egentlige debut, da han spilte den tøffe unggutten Joey i Hjemkomsten av Harold Pinter. Han fikk straks en rekke krevende oppgaver, og hadde sitt store gjennombrudd i 1972, da han både spilte Osvald i Ibsens Gjengangere og Puck i Shakespeares En midtsommernattsdrøm.

Hungnes ble en av de ledende skuespillerkrefter ved Nationalteatret på 1970- og 80-tallet, men tok også på seg en mengde store instruktøroppgaver. Han instruerte blant annet Fedra, Romeo og Julie, Et dukkehjem og Tolvskillingsoperaen (som han selv oversatte). Han satte opp Hamlet på Trøndelag Teater, Hedda Gabler på Riksteatret og Nordahl Grieg-hyllesten Nordahl i våre hjerter på Den Nationale Scene. På Oslo Nye Teater har han satt opp en rekke musikalsuksesser, blant annet Cabaret, Chicago og My Fair Lady, samt Heddaprisvinneren Hvem er redd for Virginia Woolf?.

Svein Sturla Hungnes har spilt i en rekke norske filmer siden 1960-tallet, hvorav Kimen, Mors hus, Telegrafisten og Detektor er blant de mest anerkjente.

Fra 1995 til 2007 hadde Hungnes hovedrollen som Peer Gynt i "Peer Gynt-stemnet ved Gålåvatnet" i Gudbrandsdalen. Høsten 2007 var han jurymedlem i Drømmerollen på NRK1.

Hugnes var i 2015 regissør på Opera Trøndelags oppsetning Olav Engelbrektsson som foregår ved Steinvikholm slott i Stjørdal.
