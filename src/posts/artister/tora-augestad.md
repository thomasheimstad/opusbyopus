---
category: artister
title: Tora Augestad
date: 2018-05-07T12:00:00.048Z
thumbnail: ../img/ToraAugestad.jpg
tags:
  - sanger
description: "Mezzosopran i grenselandet mellom jazz, klassisk og cabaret. Ettertraktet, nyskapende og med en sjelden personlighet."
medialink: "https://www.youtube.com/embed/LPg_uFGrXD0"
---
Tora Augestads allsidighet inspirerer komponister, regissører, dirigenter og andre musikere. Vokalt lar hun seg vanskelig sette i bås – som utøver er hun fleksibel, uttrykksfull, presis, scenisk overbevisende og med en uvanlig personlighet. Augestad vier seg til repertoar fra det 20. og 21. århundre og behersker et stort spenn av uttrykk. Hun bestiller jevnlig nye verk, sist en kammeropera som har premiere under Festspillene i Bergen i 2015. Siden 2010 har Augestad samarbeidet med den sveitsiske regissøren Christoph Marthaler i prosjekter som spenner fra en opera av Beat Furrer til lekne kombinasjoner av klassisk, jazz, pop og cabaret i Marthalers eget arbeid. Augestad har sunget med ensembler som Bergen og Oslo-Filharmonien, Ensemble Modern og Klangforum Wien.

Hun er født i Bergen i 1979 og studerte klassisk musikk og jazz i Oslo, Stockholm, Berlin og München før hun avla eksamen i kabaretsang ved Norges Musikkhøgskole. I 2004 etablerte hun ensemblet Music for a while med en gruppe improviserende musikere. Ensemblet BOA utforsker landskapet mellom avantgarde og pop. Tora Augestad er en av to kunstneriske ledere for Hardanger Musikkfest. Augestad ble nominert til Nordisk Råds Musikkpris i 2015. 

Foto: Thomas Olsen
