---
category: artister
title: Torodd Wigum
date: 2018-05-07T12:00:00.048Z
thumbnail: ../img/ToroddWigum.jpg
tags:
  - dirigent
description: "Husdirigent i Trondheim Symfoniorkester og kunstnerisk leder for Trondheim Sinfonietta."
medialink: "https://www.youtube.com/embed/6qK5RLgoLWg"
---
Torodd Wigum er født i Trondheim i 1970. Han er for tiden engasjert som Husdirigent i Trondheim Symfoniorkester og Kunstnerisk leder for Trondheim Sinfonietta. Fra januar 2007 til august 2009 var Wigum assistentdirigent i Bergen Filharmoniske Orkester, en ordning som var den første i sitt slag i Norge, og i 2010 og 2011 var han engasjert som Husdirigent i Stavanger Symfoniorkester. Han har også vært assistent for den legendariske dirigenten Neeme Järvi både i Bergen og Tallinn, Estland.

Sesongen 2014-15 inneholder reengasjementer med Bergen Filharmoniske Orkester, Trondheim Symfoniorkester, Stavanger Symfoniorkester, Kristiansand Symfoniorkester og Kringkastingsorkesteret, i tillegg til oppdrag med Island Symfoniorkester og Estlands Nasjonale Symfoniorkester.

Sin utdannelse har Torodd Wigum fra Trøndelag Musikkonservatoruim og Norges Musikkhøgskole med bratsj som hovedinstrument. Han var ansatt som solo-bratsjist i Trondheim Symfoniorkester i årene 1994-2000, og han har i en årrekke vært et sentralt medlem av kammerorkesteret TrondheimSolistene.

Foto: Trine Melhus.
