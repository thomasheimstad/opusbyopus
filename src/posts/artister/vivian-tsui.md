---
category: artister
title: Vivian Tsui
date: 2018-05-07T12:00:00.048Z
thumbnail: ../img/VivianTsui.jpg
tags:
  - pianist
description: "Vinner av flere nasjonale og internasjonale musikkonkurranser. Studerer med professor Håvard Gimse, og regnes som et lovende talent blant landets fremste unge musikere."
---
Vivian Louise (f. 09.08.1997) begynte å spille piano da hun var 6 år gammel, og ble som 11-åring tatt opp på talentutviklingsprogrammet Unge Musikere (TUP) ved Norges Musikkhøgskole med professor Einar Steen-Nøkleberg som lærer og i Unge Talenter på Barratt-Due Musikkinstitutt. Fra høsten 2014 er hun elev hos den anerkjente professor Håvard Gimse.

I løpet av disse årene har Vivian vunnet en rekke priser i nasjonale og internasjonale konkurranser, bl.a. 5 ganger 1. pris Ungdommens Musikkmesterskap 2009, 2011, 2012 og 2013 (Solo og Duo). Sist gang med 25 av 25 mulige poeng i sin aldersklasse. 3. pris i den Internasjonal Konkurranse for unge pianister ”A Step Towards Mastery” i St. Petersburg, Russland 2009. Hun har også kvalifisert seg til finalrunden i The International Franz Liszt Piano Competition 2014. I 2013 vant hun æresprisen under Midgardkonkurransen. I 2014 vant hun nordisk solistprøvespill til ”De Unges Konsert” og var solist med Bergen Filharmoniske Orkester. Hun var også en av de 8 semifinalistene under NRKs solistkonkurranse Virtuos, både i 2014 og nylig 2016.

Vivian har også blitt invitert i mange internasjonale musikkfestival i Norge og i utlandet, både som solist og kammermusiker, bl.a.: NYCMF i Stavanger, Grieg Festival i Oslo, Musikkfestival i Italia, Schaffauser Musikkfestival i Sveits, Nice Music Festival i Frankrike og Holland International Music Sessions i Nederland. Hun har deltatt internasjonale mesterklasse med bl.a. Mikhail Voskresensky, Menahem Pressler, Eliane Rodrigues, Jiri Hlinka og Matti Raekallio.

Vivian regnes som et lovende talent blant landets fremste unge musikere, og har allerede opptrådt i mange konserter Norge rundt, bl.a. Sommerkonsert i Troldhaugen. AD-Astra i Drøbak kirke. Gamle Logen, Universitets Aula. Og Nordeas julekonsert ”Desembertoner” ved Oslo domkirke direkte TV sendt. I 2015 ble hun invitert av Kongelig Marinemusikken å være solist under årets Promskonsert med ”Rhapsody in Blue” av Gershwin.
