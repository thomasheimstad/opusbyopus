---
category: opus
date: 2017-11-25T20:04:44.484Z
title: '3'
workname: Poetiske tonebilder
startDate: '15.6'
startTime: '18:32'
composedin: "1863"
dedicatedTo: Benjamin Feddersen
description: testDest
author: Bartholomy Hughes
thumbnail: ./img/room2.jpg
artists:
  - Test Testesen
  - Edvard Grieg
tags:
  - sang
---
Etter et år i Bergen bosatte den 20 år gamle Grieg seg i København. Han fikk ikke stipendet han hadde søkt på fra departementet, men levde på lånte penger fra faren. Dette var hans første opphold i byen, han hadde bare vært der på gjennomreise et par år tidligere.  
I stipendsøknaden fra 12. juli 1862 er det en selvbevisst ung mann som søker om å få mulighet til å gå videre med studiene, og at han etter tiden i Leipzig «……måskje tør hengi meg til håpet om, ved et fortsatt studium å vinne resultater, som kunne bli av betydning, ikke alene for meg, men også for musikken i mitt fedreland, hvor det er min akt å forbli.»

I København pleiet han kontakt med danske kunstnervenner, og sammen stiftet de musikkforeningen Euterpe, der H. C. Andersen ga sin støtte med å skrive prologen til åpningskonserten.  

Poetiske tonebilder er det første verket han skriver i Københavntiden, og vi hører her anstrøk av folkemusikk.  Blant Griegs danske venner finner vi forfatteren og musikkpedagogen Benjamin Feddersen (1823-1902), en viktig mentor for Grieg, Emil Hornemann (kjent fra studietiden i Leipzig), komponistene Louis Hornbeck og Gottfred Matthison-Hansen, sangeren Julius Steenberg, pianisten August Winding og den unge norske komponisten Rikard Nordraak.
