---
category: opus
date: 2017-11-26T16:20:29.979Z
title: '4'
workname: Seks digte
startDate: '15.6'
composedin: "1864"
dedicatedTo: Nina Hagerup
description: testDest
author: Sir John Davies
thumbnail: ./img/EdvardAndNina.jpg
artists:
  - Jack Jackson
tags:
  - piano
---
Nina Grieg, født Hagerup, var Edvards kusine; Ninas far, Herman Hagerup og Edvards mor Gesine (født Hagerup) var søsken. Nina og søstrene hennes bodde de første årene på Haukeland gård, før de flyttet til Danmark, morens hjemland, da Nina var 8 år. Da Grieg som 20-åring kom til København tok han opp bekjentskapet med Nina, og tilbrakte mye tid i Hagerup-familien. Vennskapet med Nina skulle snart føre til forlovelse og giftermål, selv om ingen av familiene bifalt forbindelsen eller deltok i bryllupet. Nina tok sangtimer hos pedagogen Carl Helsted i København, og hennes sangtalent ble gjennom hele Edvard Griegs kunstnerliv til uvurderlig inspirasjon.  

Inspirasjonen viste seg altså allerede i Københavnårene da Seks dikt, opus 4 ble tilegnet henne. I 1899 skrev Grieg til den amerikanske musikkforskeren Henry Finck:

>   «Jeg elsket en ung pike med en vidunderlig stemme og et likeså vidunderlig foredragstalent. Denne piken ble min hustru og har vært min livsledsager like til denne dag. Hun har for meg – tør jeg vel si – hele tiden vært den eneste sanne interpret av mine sanger.» - E. Grieg
